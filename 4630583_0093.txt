 

Appendix.

<De lucendi notione quae radici χ α ρ inesse dicitur.

Usener in libro qui inscribitur „Gotternameffl (p. 131)
Χαρίτων nomen e vocabulo Sanscritico „hari'·‘ (i. e. „flavus“)
interpretatus Gratias lucis caelestis deas quae fruges colunt
atque alunt fuisse dicit. Hanc explicationem primus

’ attulerat Maximilianus Mffller, qui Solis equas , quas Indi

„haritas“ („flavas“) appellabant, Gratiarum Graecarum originem
esse affirmaverat. Cui adversati sunt Sonne l) et Gurtius 2)
duo afferentes argumenta: neque ullam inter Gratias Graecas
et Solis equas Indicas similitudinem esse, neque Gratias
(Χάριτας) secernendas esse a substantivo χάρις ceterisque
eiusdem radicis vocabulis (χαρά, χαίρειν, χαρίζεσθαι, χαρίεις),
quae ex Solis equis explicari non possent. Itaque non id
agitur, ut Gratiae Graecae ex animalibus quibusdam de In-
dorum mythologia petitis, quorum nomen idem, natura plane
diversa est, explicentur, sed quae significatio primaria radici
χαρ (Sanscr. „har“) subiecta sit anquirendum est.

Cuius autem radicis de significatione primaria viri ‹loc-
tissimi non consentiunt: Curtius notionem desiderandi (Sanscr.
„haryami“) ei inesse affirmat, Bopp aliique notionem horrendi

- (Sanscr. „harsh“)‚ quod. voluptate et laetitia capilli horreant

vel erecti stent, omnium horum vocabulorum originem esse
putant, Sonne fervendi atque lucendi notionem ita ut horrendi
significatio ex ea derivanda sit primariam dicit esse Curtii
explicatione improbata. Sonnium secutus est Fulda„ qui in
libro qui inscribitur „Untersuchungen iiber die Sprache der

 

1) Kuhns Zeitschrift 10 p. 96 sqq.
2) Grundziige der griech. Etymologie ⁵ p. 121.

