-46-

homini Graeco χάρις, i. e. res laetificatrix, erat, ei divinam
vim, cuius effectrices deas accepit Χάριτας, inesse intellexit3
nonnullis locis dubitari potest, utrum certa quaedam dearum
imago fingatur. Itaque Gratiarum 1) apud singulos poetasv
naturam eandem fere esse quam vocabuli χάρις apud eosdem
vim exspectandum est, nisi quod huius substantivi notio tam
certa ac circumscripta quam Gratiarum notio esse non debet,
quae, cum certa imago certaque morum natura cum personis
coniungatur, apud eundem poetam nimis varia esse non
potest. Neque eam apud alium poetam aliam esse mirum
est , siquidem quid nomen dearum significet consideramus.
Homines cum deas Χάριτας, deas laetificatrices, colerent
earum rerum quae ipsos laetitia afficiebant effectrices eas
esse existimabant3 variae autem res homines laetos reddere
possunt.

Orchomeni‚ in regione fertilissima cuius incolae in agri-
cultura versabantur, Χοίριτες ea colebantur numina quae
praecipue fruges donando agricolas laetos red-
diderunt3 fertilitatis igitur ibi deae sunt, quam ob rem
saepe spicas in manibus ferentes pinguntur. De hac earum¹
natura optime disseruit Jahn in opusculo quod inscribitur
„Die Entflihrung der Europa auf antiken Kunstwerken“
(Denkschr. d. Wien. Akad.‚ tom. XIX. pag. 32 sqq.).

‚Frugum quas largiuntur (χαρίζονται) pars iis ab agri-
colis sacrificatur: schol. B ad Il. 9, 381: πολύ δὲ τούτῳ (sc.
Ὀρχομενῷ) παράκειται πεδίον, εἰ πιστός ἐστιν Ἔφορος, πλῆρες
πολλῶν ἀγαθῶν, ὧν ταῖς ἐκεῖσε τιμῶμὲναις Χάρισι πέμπουσιν
οἱ περίοικοι.

Haec earum natura Orchomeni genuina videtur fuisse,
sed num posteris temporibus eadem manserit nescimus3 in
Pindari certe O. 14 natura earum adeo coartata non est

 

1) Liceat mihi hoc nomine Latino u‘ti, etsi Χαρίτων Graecarum
natura latius patet quam Gratiarum Romanarum.

