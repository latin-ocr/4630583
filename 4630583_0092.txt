„⁷82 .-

diem festum egissent in honorem Gratiarum, quas effectrices
esse intelligerent consuetudinis humanae gratificationibus
grataque remuneratione servatae et auctae, postquam narravit,
‘adnotationis loco de Χάριτι Graeca loquitur. Ingenio naturali?
et sensu quodam optimo, quem diligentissimis litterarum
Graecarum, imprimis Pindari, studiis comparatam esse tota
hac commentatione apparet, multa recte cognovit vel, ut ita
dicam, divinavit, quae hoc opusculo testimoniis confirmantur.
Gratias non solum venustatis fuisse deas, sed multo latius
naturam earum patu1Sse, deas in universum laetitiae effectrices
eas fuisse recte monuit. Neque tamen ad singulas res accessit
et in Gratiarum natura interpretanda priore illa narratione,
qua de Gratiis mores hominnm curantibus loquitur (quas
appellat „die sittlichen Grazien“) , nimium commovetur, ut
hanc earum naturam genuinam et principalem esse existimet 1)
eamque omnibus locis immiscere conetur notionem. Itaque
Gratiae venustatis deae, quae gratificationes gratamque remu-
nerationem non curant, quasi depravatae ei videntur atque
otiosa ornamenta. Sin autem vocabuli χάρις significationem
principalem exemplorumque copiam consideramus, inter res
laetificantes non minus numeranda est venustas quam gravi-
ores illae notiones quas Gratiis suis inesse voluit Herderus.

 

1) Senecae locum e Chrysippo Stoico desumptum -quem Herder
tangit (de benef. I, 3, 4) in hoc opusculum non recepi, quod simile quid-
quam iis quae respexi temporibus non invenitur. Praeterea totus locus
nimia subtilitate, qua non modo Gratiarum habitus sed etiam vestimenta
e gratificationibus et beneficiis explicantur, allegoria Stoica potins vide-
tur esse quam testimonium naturae earum qualis a Graecis intelligebatur.
Tamen posterioribus illis temporibus Gratiarum natura e gratificationis
et beneficiorum notionibus non raro explicata videtur esse3 quod philo-
sophorum factum e'sse auctoritate verisimile est. Exempla sunt praeter
locum illum Senecae: Porphyr. Quaest. Hom. p. 195 (locum exscripsi
pag. 50 adn. 2). Aristot. Etb. Nicom. E 8 p. 1133. Diodor. V, 78.
Plut. Mor. p. 778 CD. Fulgent. Myth. 11, ³ (p. 40 ed. Helm), ’

 

 

 

