 

..85-

Omnibus autem his vocabulis notionem inesse non modo de-

’ 01ᾱο1011ᾱ1,· sed etiam laetandi, i. 0. eius affectionis notionem

 

qua animus ut aliquid desideret commoveatur: quae laetitia
nos afficiant, quae grata nobis sint, ea nos desiderare 1).

· Hac in quaestione, quae 111, ceteris linguis Indogermanicis
magis quam in lingua Graeca versetur, cum nihil pro ⁸certo
affirmare possem, varias virorum doctorum sententias rettuli3
,in vocabulo χάρις explicando Gratiarumque natura interpretan-
da has res satis incertas omisi, Graeca respicere satis habui.
Nam ut vocabulis χαίρειν, χαρά, χάρις, χαρίζεσθαι, χαρίεις
'radix insit quacum notio primaria coniuncta erat lucendi,
tamen apud Graecos res sensibus percipienda in animi con-
dicionem translata laetandi notionem accepit; ex hac notione
Χάριτες Graecae interpretandae sunt. Apud Indos haec
translatio facta non est, sed e notione lucendi (si recta sit
Sonuii sententia) adjectivo „hari“ color flavus significatus ,est
atque „haritas“ appellatae sunt Solis equae lucentes. In
Gratiis igitur Graecorum> explicandis non „haritas“ Indorum
nobis respiciendae sunt, sed ea quae Graeci de Gratiis suis
existimabant et Graeci vocabuli χάρις significatio.

Ceterum quod ad linguam Graecam attinet, et Sonnii
et eorum qui post Sounium banc quaestionem tractaverunt
sententia recta esse potest. Si recentiores sequimur, qui
notionem laetandi iam in radice Indogermanica insitam esse
omnes fere uno ore consenserunt, his vocabulis ea qua apud
Graecos usurpantur significatio impertitur. Sin autem cum
Sonnio lucendi notionem primariam esse putamus, apud Graecos
translatio statuenda est. Notio lucendi non aliena est a
laetandi notione: animi laetitia lucente corporis, imprimis,
oculorum, specie significatur (cf. Fulda); accedit quod multi
inveniuntur loci ubi χάρις per imaginem ut res quae lucet
intelligitur:

 

1) Vocabulum eiusdem radicis Litavicum ‚,gerej1⁰1s“ (cf. laege») ea-

dem ratione atque Graecum χαίρω laetandi significationem servavisse
ostendit,Roich01t 1. l.

