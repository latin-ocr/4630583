—53-

quibus hanc naturam. dearum vitam exornantium Gratiae
habebant, ⁴cum his coniungebantur vocabulis respiciendae
sunt. Accedit quod Gratiis illis fertilitatis deabus haec
nomina imposita esse non comperimus, quamquam Pausanias
harum Gratiarum complura nomina, quae in aliis regionibus
aliae erant, servavit. Praeterea Aglaia et Thalia si cnm
fertilitate coniunguntur ab Euphrosyne, Ι cui haec notio non
inest, secernuntur. Itaque haec nomina Gratiis attributa
sunt ab iis apud quos deae naturam vitam exornantium
acceperunt.

Primo eam consideremus Gratiarum naturam quae apud
Pindarum ’ propter ipsam naturam carminum atque eorum
hominum quibus haec carmina facta sunt praevalet. Nobiles
illos plerumque· Doricenses regioque non raro genere ortos
certamina iuvabant et victoriarum his certaminibus partarum
’ gloria et celebratio. Eodem nomine Χαρίτων tales viri deas
laetitiae effectrices appellabant, sed cum laetitia ipsa alia
esset, numinum quoque natura alia facta est. Sed —- ne
falso haec intelligantur -— non diversae deae sunt, sed alia
quaedam pars notionis superat nomine earum comprehensae.
Nam aliae quoque notiones cum Gratiis Pindaricis con-
iunguntur, ut supra (p. 47) frg. 95 commemoravi; et poeta
cum a Gratiis Orchomeni cultis carmen (Ο. 14) inciperet,
naturam earum mutare non potuit sed , ut ita dicam, dila-
tavit, et inseruit quae a genuina Gratiarum Orchomeniarum
natura primitus aliena erant, nominaque iis attribuit Hesiodea.
In hoc Pindari carmine 1) Gratiae celebrantur duas ob causas:
victoris patria, OrchomenuS, Gratiarum urbs est, et Gratiae
apud Pindarum saepe victoriarum laetificantium deae sunt ²);

 

1) Incipitz Καφισίων ὑδάτων λαχοῖσαι ταί τε ’ναίετε καλλίπωλον ἕδραν
ὦ λιπαρᾶς ἀοίδιμοι βασίλειαι

Χάριτες Ἐρχομενοῦ, παλαιγόνων Μινυᾶν ἐπίσκοποι,

κλῦτ’, ἐπεὶ εὔχομαι.

2) qua de re infra.

